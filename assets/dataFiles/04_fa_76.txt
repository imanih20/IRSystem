
یادگیری عمیق که در زبان فارسی به یادگیری ژرف نیز ترجمه شده است،  یک زیر شاخه از یادگیری ماشین و بر مبنای مجموعه‌ای از الگوریتم‌ها است که در تلاشند تا مفاهیم انتزاعی سطح بالا در دادگان را مدل نمایند که این فرایند را با استفاده از یک گراف عمیق که دارای چندین لایه پردازشی متشکل از چندین لایه تبدیلات خطی و غیرخطی هستند، مدل می‌کنند. به بیان دیگر پایه‌ی آن بر یادگیری نمایش دانش و ویژگی‌ها در لایه‌های مدل است.
یک نمونه آموزشی  با روش‌های کامل‌خودکار بی‌نظارت و نیمه‌نظارتی وجود دارد.
انگیزه‌ی نخستین در به وجود آمدن این ساختار یادگیری از راه بررسی ساختار عصبی در مغز انسان الهام گرفته شده‌است که در آن یاخته‌های عصبی با فرستادن پیام به یکدیگر درک را امکان‌پذیر می‌کنند. بسته به فرض‌های گوناگون در مورد نحوهٔ اتصال این یاخته‌های عصبی، مدل‌ها و ساختارهای مختلفی در این حوزه پیشنهاد و بررسی شده‌اند، هرچند که این مدل‌ها به صورت طبیعی در مغز انسان وجود ندارد و مغز انسان پیچیدگی‌های بیشتری را دارا است. این مدل‌ها نظیر شبکه عصبی عمیق، شبکه عصبی هم‌گشتی، شبکه باور عمیق و... پیشرفت‌های خوبی را در حوزه‌های پردازش زبان‌های طبیعی، پردازش تصویر ایجاد کرده‌اند.
در حقیقت عبارت یادگیری عمیق، بررسی روش‌های تازه برای شبکه عصبی مصنوعی است.
یادگیری عمیق، رده‌ای از الگوریتم‌های یادگیری ماشین است که از چندین لایه برای استخراج ویژگی‌های سطح بالا از ورودی خام استفاده می‌کنند. به بیانی دیگر، رده‌ای از تکنیک‌های یادگیری ماشین که از چندین لایه‌ی پردازش اطلاعات و به‌ویژه اطلاعات غیرخطی بهره می‌برد تا عملیات تبدیل یا استخراج ویژگی نظارت‌شده یا نظارت‌نشده را عموماً با هدف تحلیل یا بازشناخت الگو، کلاس‌بندی، خوشه‌بندی انجام دهد.
برای مثال، در پردازش تصویر، لایه‌های پست‌تر می‌توانند لبه‌ها را تشخیص دهند، در حالی که لایه‌های عالی‌تر ممکن است ویژگی‌های پرمعناتر برای انسان، همچون حروف یا چهره‌ها، را تشخیص دهند.
یادگیری عمیق زیرشاخه‌ای از یادگیری ماشین است که از لایه‌های متعدد تبدیلات خطی به منظور پردازش سیگنال‌های حسی مانند صدا و تصویر استفاده می‌کند. ماشین در این روش هر مفهوم پیچیده را به مفاهیم ساده‌تری تقسیم می‌کند، و با ادامه‌ی این روند به مفاهیم پایه‌ای می‌رسد که قادر به تصمیم‌گیری برای آن‌ها است و بدین ترتیب نیازی به نظارت کامل انسان برای مشخص کردن اطلاعات لازم ماشین در هر لحظه نیست. موضوعی که در یادگیری عمیق اهمیت زیادی دارد، نحوه‌ی ارائه‌ی اطلاعات است. ارائه دادن اطلاعات به ماشین باید به شیوه‌ای باشد که ماشین در کمترین زمان اطلاعات کلیدی را که می‌تواند با استناد به آن‌ها تصمیم بگیرد را دریافت کند. هنگام طراحی الگوریتم‌های یادگیری عمیق می‌بایست به عوامل دگرگونی  نیازمندیم و در واقع گاهی یافتن نحوه‌ی مناسب نمایش اطلاعات به اندازه‌ی خود مسئله سخت و زمان‌بر است.
نخستین الگوریتم عملی یادگیرنده برای پرسپترون‌های چندلایه‌ی نظارت‌شده، ژرف و پیش‌خور، در دهه‌ی ۱۹۶۰ توسط الکسی ایواخننکو - معروف به «پدر یادگیری عمیق» - و والنتن لاپا منتشر شد. انجام داده بود. سایر معماری‌های یادگیری عمیق و به ویژه آن‌هایی که برای بینایی رایانه ساخته شده بودند، در ۱۹۸۰ و با Neocognitron معرفی‌شده توسط کونیهیکو فوکوشیما آغاز گشتند.
لفظ یادگیری عمیق، نخستین‌بار در ۱۹۸۶ و توسط رینا دِختِر در زمینه‌ی یادگیری ماشین به کار رفت؛ وی در مقاله‌ای تحت عنوان یادگیری به هنگام جستجو در مسائل ارضای محدودیت  و در زمینه‌ی نورون‌های حدآستانه‌ی بولی.
در سال ۱۹۸۹، یان لی‌کان و همکاران الگوریتم استاندارد پس‌انتشار را برای یک شبکه‌ی عصبی عمیق با هدف تشخیص متن‌های دست‌نویس  و سه لایه‌ی پنهان در میان این دو تشکیل شده بود. با ارزیابی مدل بر روی مجموعه‌داده‌ی تست، ۸/۱٪ رده‌بندی اشتباه و ۱۹/۴٪ بازپس‌زنی برای ۱٪ نرخ خطا در میان الگوهای تست باقی‌مانده به دست آمد که نشان می‌داد که این مدل نسبت به مدل‌های ارائه‌شده‌ی پیشین از دقت بالاتری برخوردار است و استفاده از الگوریتم پس‌انتشار، روشی مناسب در فرآیند تعلیم شبکه‌های عصبی عمیق است. لازم به ذکر است که خود الگوریتم پس‌انتشار، از پیش و از ۱۹۷۰ نیز به عنوان حالت معکوس مشتق خودکار وجود داشت.
تا سال ۱۹۹۱، چنین سیستم‌هایی عموماً برای تشخیص ارقام دوبُعدی دست‌نویس ایزوله‌شده  را به عنوان ورودی دریافت کند، تبدیل به بنیانی برای یادگیری بصری همه‌منظوره شد.
در سال ۱۹۹۴، آندره د کاروالیو به همراه مایک فیرهورست و دیوید بیسیت، معماری‌ای مبتنی بر یک شبکه‌ی عصبی بولی چندلایه را ارائه داد که تحت عنوان شبکه‌ی عصبی بی‌وزن نیز شناخته می شد. این معماری از یک ماژول شبکه‌ی عصبی سه‌لایه‌ای خودسامان‌دهنده‌ی استخراج ویژگی  داده می‌شد و هر بلاک به صورت موازی با دیگر بلاک‌ها و مستقل از آن‌ها آموزش می‌دید.
در سال ۱۹۹۵، یوزف زِپ هُخ‌رایتر که پیش‌تر و در ۱۹۹۱ در پایان‌نامه‌ی خود - تحت عنوان: بررسی‌هایی در شبکه‌های عصبی پویا 
تا قبل از پیدایش یادگیری عمیق، روش‌های یادگیری ماشین سنتی، بیش‌از حد به بازنمایی‌هایی  که از داده‌ها بدست می‌آورند، وابسته بودند. این روش‌ها، نیاز به یک متخصص در دامنه موضوع داشت تا استخراج ویژگی‌ها را به‌صورت دستی انجام دهد. حال آن‌که، این استخراج ویژگی‌ها به صورت دستی فرآیندی چالش‌انگیز و زمان‌بر است. پیدایش یادگیری عمیق توانست به‌سرعت جایگزین این روش‌های سنتی شود. چرا که می‌توانست استخراج ویژگی‌ها را به‌صورت خودکار متناسب با هر مساله بدست آورد.
در حالی‌که مدل‌های یادگیری عمیق در دهه گذشته، در برخورد با ورودی‌هایی به شکل تصاویر، گفتار یا ویدیو که اساس ساختار آن‌ها اقلیدسی است، موفقیت‌آمیز عمل کرده‌، اخیرا، علاقه محققین در تلاش برای استفاده از یادگیری بر روی داده‌های غیر‌اقلیدسی افزایش یافته است. یادگیری عمیق هندسی، زمینه نوظهور تحقیقاتی است که سعی در تعمیم معماری یادگیری عمیق برای کار با داده‌های غیراقلیدسی دارد، تا این شکاف را پر کند.
شبکه‌های عصبی گراف، دسته‌ای از روش‌های یادگیری عمیق هستند که به‌طور خاص، برای استنباط بر داده‌های توصیف‌شده توسط گراف‌ها طراحی شده‌اند. ایجاد مدل‌هایی که مستقیما بروی گراف‌ها کار می‌کنند، مطلوب‌تر است. چراکه، می‌توانیم اطلاعات بیشتری در مورد ساختار و خصوصیات آن‌ها را بدست آوریم.
شبکه‌های عصبی گراف، به‌طور مستقیم برروی گراف‌ها اعمال می‌شوند و روشی آسان برای انجام وظایفی همانند، پیش‌بینی سطح گره، یال و گراف ارائه می‌کنند. تا پیش ‌از، توسعه شبکه‌های عصبی گراف، روش‌های یادگیری عمیق توانایی اعمال برروی یال‌ها در جهت استخراج دانش و پیش‌بینی را نداشتند. در عوض، تنها بر اساس ویژگی‌های گره عمل می‌کردند.
یکی از نخستین زمینه‌های بسیار موفق برای یادگیری عمیق که پتانسیل بالقوه‌ی این روش در حل مسائل را نشان داد، در حوزه‌ی بازشناسی تصویر رخ داد.
از سال ۲۰۱۰ و در پروژه‌ای موسوم به ایمیج‌نت مسابقه‌ای سالانه برگزار می‌شود که شرکت‌کنندگان با ارائه‌ی الگوریتم‌های کامپیوتری گوناگون، تلاش به بازشناسی تصاویر دیجیتالی در مقیاس کلان کرده و بر سر دست‌یابی به دقّت‌های بالاتر با یک‌دیگر رقابت می‌کنند. حال در سال ۲۰۱۲، یک شبکه‌ی عصبی هم‌گشتی به نام الکس‌نت در این رقابت به کار رفت و با کسب نتایجی بسیار چشم‌گیر، توجه‌های گسترده‌ای را به سوی روش یادگیری عمیق جلب کرد؛ به شکلی که به باور برخی، در این سال «انقلاب یادگیری عمیق» رخ داد. لازم به ذکر است که دقت الکس‌نت در تشخیص تصاویر پایگاه داده‌ی ایمیج‌نت از دقت انسان نیز فراتر بود .
امروزه نیز شبکه‌های عصبی در بینایی رایانه دارای نقشی کلیدی بوده و برای اهداف گوناگونی چون بازشناسی تصویر، تشخیص چهره، رهگیری اجسام، حذف نویز، رنگی‌کردن تصاویر سیاه و سفید، ترمیم تصاویر آسیب‌دیده، رده‌بندی تصاویر پزشکی و... به کار می‌رود.
از دیگر زمینه‌های موفق برای یادگیری عمیق، تشخیص و بازشناسی خودکار گفتار در مقیاس گسترده است که معمولاً توسط مدل‌های مبتنی بر شبکه عصبی بازگشتی  و شبکه عصبی هم‌گشتی انجام می‌گیرد.
یادگیری عمیق اثر بزرگی در پیشرفت شاخه‌ی پردازش زبان‌های طبیعی ایجاد کرده و با ایجاد یک چهارچوب مدل‌سازی قدرتمند، به نتایج چشم‌گیری دست یافته است. به عنوان نمونه، مدل زبانی جی‌پی‌تی-۳ از اوپن ای‌آی با بهره‌گیری روش‌های یادگیری عمیق قادر به تولید متونی مشابه متون نوشته‌شده توسط انسان است.
سیگنال‌های الکترومیوگرافی می‌توانند به عنوان رابطی میان انسان و ماشین عمل کرده و با تحلیل آن‌ها از مقصود کاربر جهت کنترل تجهیزات گوناگون بهره برد. به عنوان نمونه، افراد دچار نقص عضو می‌توانند اعضایی مصنوعی را جایگزین عضو قطع‌شده‌ی خود کرده و آن‌ها را به شیوه‌ی مؤثری کنترل کنند. و یا با همین روش می‌توان اعضایی کمکی و تقویت‌کننده همچون اسکلت خارجی را کنترل کرد. برای تحلیل این سیگنال‌های خام و ارائه‌ی خروجی مناسب برای کنترل دستگاه، بهره‌گیری از روش یادگیری عمیق می‌تواند بسیار کاربردی باشد.
سامانه‌های پیشنهادگر از یادگیری عمیق جهت استخراج ویژگی‌های معنادار برای یک مدل فاکتورهای پنهان به منظور پیشنهادهای محتوا-محور موسیقی و مجله بهره برده‌اند. جهت یادگیری ترجیح‌های کاربر از چندین دامنه به کار می‌رود.
در طرح‌های سرمایه‌گذاری، از یادگیری عمیق برای افزایش میزان بازده استفاده می‌شود.
