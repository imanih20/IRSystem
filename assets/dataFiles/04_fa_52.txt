گوگل  در سال ۲۰۱۵، گوگل قسمت‌های مختلف خود را به صورت شرکت خوشه‌ای آلفابت سازماندهی کرد. گوگل اکنون بزرگ‌ترین زیرمجموعه‌ی آلفابت است.
گوگل بر گرفته شده از واژهٔ گوگول که به معنی «یک عدد یک و صد صفر جلوی آن» است که گونه‌ای شعار و در واقع مقصود موضوع است. بدین معنی که گوگل قصد دارد تا خدمات، اهداف و اطلاع‌رسانی و اطلاعات خود را تا آن مقدار در وب در جهان گسترش دهد. گوگل به‌طور تخمینی دارای بیش از یک میلیون سرور در سراسر جهان است، و روزانه بر روی بیش از یک میلیارد درخواست جستجو، و حدود ۲۴ پتابایت داده تولید شده توسط کاربران پردازش انجام می‌دهد. نتیجه رشد سریع گوگل از بدو ثبت شدن شرکت، زنجیره‌ای از محصولات، خرید و شراکت با شرکت‌های دیگر بود. این شرکت محصولات اینترنتی سودمندی مانند خدمت ایمیل جی‌میل و شبکه‌های اجتماعی گوگل+ را به کاربران خود پیشنهاد می‌دهد. محصولات گوگل به ابزارهای رومیزی نیز توسعه پیدا کرد، با برنامه‌هایی مانند مرورگر وب گوگل کروم، سازماندهی و ویرایشگر تصاویر پیکاسا و پیام‌رسان فوری گوگل تاک. گوگل سازنده پرکاربرترین سیستم‌عامل موبایل جهان، اندروید و سیستم‌عامل گوگل کروم نیز است.
الکسا اینترنت وبگاه گوگل در آمریکا  گوگل همچنین توسط برندز به عنوان دومین برند باارزش جهان شناخته شده‌است. شکل تجارت کنونی گوگل و خدماتی که ارائه می‌دهد باعث انتقاد از این شرکت در موضوعاتی مانند حریم، حق تکثیر، و سانسور شده‌است.
لری پیج و سرگی برین دو دانشجوی رشته علوم رایانه در دانشگاه استنفورد بودند که در سال ۱۹۹۵ بر روی پروژه‌ای با نام بک‌راب کار می‌کردند که این پروژه پژوهشی در واقع آغازی برای به وجود آمدن گوگل بود. آن‌ها توانستند الگوریتمی  را برای رتبه‌بندی صفحه‌های جستجو شده اینترنتی به وجود بیاورند. آن‌ها نام پروژه خود را بک‌راب گذاشته بودند زیرا موتور جستجوگر آن‌ها لینک‌های پشتیبانی وبگاه‌ها را بررسی می‌کرد و بر همان مبنا میزان اهمیت آن‌ها را در نتایج جستجو تعیین می‌کرد. در همان زمان وبگاهی دیگر با نام رنک‌دکس با روشی مشابه نیز کار می‌کرد. موتور جستجوگری که توسط این دو طراحی شد ابتدا در اوت ۱۹۹۶ در شبکه خصوصی دانشگاه استنفورد آغاز به کار کرد و در ۱۵ سپتامبر سال ۱۹۹۷ با دامنه گوگل به ثبت رسید.
گوگل برگرفته‌شده از واژهٔ گوگول به معنی «عدد یک به همراه صد صفر» است که توسط میلتون سیروتا برادرزادهٔ ادوارد کاسنر ریاضی‌دان آمریکایی اختراع و در کتاب «ریاضیات و تخیل» نوشته شده‌است. هدف بنیانگذاران گوگل از انتخاب این واژه، نشان دادن این موضوع بود که موتور جستجوی مورد نظر آن‌ها قرار است که جستجو را در انبوهی از اطلاعات به انجام رساند. در سپتامبر ۱۹۹۸ نخستین دفتر کار گوگل راه‌اندازی شد و این شرکت رسماً به ثبت رسید. شد.
نخستین بودجه گوگل در اوت ۱۹۹۸ توسط اندی بکتولشیم، مؤسس سان مایکروسیستمز که به مقدار ۱۰۰ هزار دلار بود به گوگل داده شد و این در حالی بود که این شرکت هنوز ثبت نشده بود. در همان زمان گوگل همچنین از چند سرمایه‌گذار دیگر توانست مبالغی دریافت کند. جف بیزوس مؤسس شرکت آمازون و استاد دانشگاه رشته رایانه در دانشگاه استنفورد، و رام شریرام هر کدام مبلغ ۲۵۰ هزار دلار در گوگل سرمایه‌گذاری کردند. سپس که گوگل به یک شرکت سهامی عام تبدیل شد، ارزش این سرمایه به بیش از ۲۸۰ میلیون دلار رسیده بود. دیوید شریتون که از کارآفرینان آن زمان بود نیز ۱۰۰ هزار دلار در گوگل سرمایه‌گذاری کرد. پس از جمع‌آوری همه این مبالغ، گوگل توانست ۱ میلیون دلار سرمایه جمع کند که با به‌کارگیری آن بالاخره قادر بود فروشگاهی را در منلو پارک، کالیفرنیا افتتاح کند.
در اوایل سال ۱۹۹۹ در حالی که برین و پیج که هنوز در حال تحصیل بودند، به این نتیجه رسیدند که موتور جستجویی که آن‌ها به وجود آوردند وقت بسیاری از امور دانشگاهی آن‌ها را اشغال کرده‌است. آن‌ها نزد شخصی با نام جورج بل که مدیرعامل شرکت موتور جستجوی اکسایت رفتند و او را ترغیب کردند تا گوگل را به ۷۵۰ هزار دلار از آن‌ها بخر، اما او این پیشنهاد را نپذیرفت و مبلغی بین ۲۵۰ تا ۵۰۰ هزار دلار را به آن‌ها پیشنهاد داد. در مارس ۱۹۹۹ این شرکت به پالو آلتو، کالیفرنیا منتقل شد که بیشتر شرکت‌های استارت‌آپ سیلیکون‌ولی کار خود را از آنجا آغاز کردند. گوگل در ۷ ژوئن ۱۹۹۹ اعلام کرد که قصد دارد تا سرمایه شرکت را به ۲۵ میلیون دلار افزایش دهد و سرمایه‌گذاران عمده‌ای همچون کلاینر پرکینس و سکویا کپیتال در این افزایش سرمایه شرکت داشتند.
در ژوئن ۲۰۰۰ اعلام شد که گوگل قرار است به عنوان موتور جستجوی پیش‌فرض وبگاه یاهو! انتخاب شود که در آن زمان پربازدیدترین وبگاه در اینترنت بود و تا پیش از آن از اینکتومی به عنوان موتور جستجوی خود استفاده می‌کرد. در سال ۲۰۰۱ سرمایه‌گذاران گوگل به این نتیجه رسیدند که این شرکت به یک مدیریت قوی نیازمند است و به همین دلیل اریک اشمیت را به عنوان مدیرعامل و سرپرست شرکت برگزیدند در سال ۲۰۰۳، گوگل یکی از ساختمان‌های سیلیکون گرافیکس در مانتین ویو را اجاره کرد این ساختمان سپس با نام گوگل‌پلکس شناخته شد که برگرفته‌شده از واژه گوگول‌پلکس بود. گوگل سه سال بعد این ساختمان را به مبلغ ۳۱۹ میلیون دلار خریداری کرد. واژه گوگل پس از مدتی به یکی از مداخل فرهنگ‌های زبان انگلیسی افزوده شد که به معنی «جستجوی واژه‌ای در وبگاه گوگل برای یافتن اطلاعات» تعریف شد. در ژوئن ۲۰۰۶، واژه گوگل به فرهنگ آکسفورد و در ژوئیه ۲۰۰۶ به فرهنگ مریم-وبستر افزوده شد.
عرضه اولیه سهام گوگل، در ۱۹ اوت ۲۰۰۴ صورت گرفت و این شرکت سهام ۱۹٬۶۰۵٬۰۵۲تایی را با قیمت ۸۵ دلار برای هر سهم را پیشنهاد داد. در کنار یکدیگر فعالیت داشته باشند. سهام با به‌کارگیری سامانه‌ای که توسط مورگان استنلی و کردیت سوئیس طراحی شده بود به مزایدهٔ آنلاین گذاشته شد. فروش ۱٫۶۷ میلیارد دلاری سهام گوگل، سرمایه این شرکت را به بیش از ۲۳ میلیارد دلار رساند.بیش از ۲۷۱ میلیون سهم از سهام تحت کنترل گوگل باقی‌مانده بود و بسیاری از کارمندان گوگل میلیونرهای روی کاغذ شدند. یاهو!، یکی از رقبای گوگل، نیز سود کرد، چرا که تا پیش از عرضه اولیه، ۸٫۴ میلیون سهم از گوگل در اختیار یاهو بود.
در اکتبر ۲۰۰۶، گوگل اعلام کرد که شرکت یوتیوب را به ارزش ۱٫۶۵ میلیون دلار خریداری کرده‌است و ان معامله در ۱۳ نوامبر ۲۰۰۶ نهایی شد. در ۱۳ آوریل ۲۰۰۷ گوگل با دابل‌کلیک به توافق رسید و این شرکت را به مبلغ ۳٫۱ میلیارد دلار خریداری کرد. سهام پس از عرضهٔ اولیه عملکرد خوبی داشت و در ۳۱ اکتبر ۲۰۰۷ به مرز ۷۰۰ دلار رسید و دلیل اصلی آن فروش و درآمد بسیار بالا در قسمت تبلیغات اینترنتی بود. اکنون این شرکت در فهرست شرکت‌های نزدک و تحت نام GOOG قرار دارد و در بورس فرانکفورت با نام GGQ1 داد و ستد می‌شود.
در ۱۵ اوت ۲۰۱۱ گوگل با خرید موتورولا موبیلیتی به مبلغ ۱۲٫۵ میلیارد دلار، بزرگترین معامله خود را انجام داد. موتورولا موبیلیتی که در ژانویه ۲۰۱۱ از موتورولا جدا شده بود، تا پیش از آن در ساخت گوشی‌های تلفن همراه با سیستم عامل اندروید با گوگل همکاری می‌کرد و گوگل با خرید آن توانست صاحب امتیاز اختراعات بی‌شمار این شرکت بشود. در واقع گوگل با این کار قصد داشت تا به مجادلاتی که پیرامون اختراعات تلفن همراه و فناوری‌های بی‌سیم وجود داشت با دیگر شرکت‌ها  پایان دهد و بتواند سیستم عامل اندروید را همچون گذشته به صورت رایگان به عموم عرضه کند. البته گوگل در پایان در ژانویه ۲۰۱۴ موتورولا را با قیمت ۲٫۹ میلیارد دلار به شرکت لنوو فروخت.
گوگل که در انتهای سال مالی ۲۰۱۱ توانسته بود ۳۷ میلیارد دلار برای شرکت سودآوری کند، این رقم را در پایان سال ۲۰۱۲ به ۵۰ میلیارد دلار رسانده بود. گوگل همچنان به خرید زیرمجموعه‌های دیگر ادامه داد و در ژوئن ۲۰۱۳ نرم‌افزار اسرائیلی ویز را به مبلغ ۹۶۶ میلیون دلار خریداری کرد و اجازه نداد تا اپل و فیس‌بوک که پیش از این اظهار تمایل برای خرید ویز کرده بودند، صاحب این شرکت شوند. علاوه بر ویز، ۱۵ شرکت دیگر توسط گوگل در سال ۲۰۱۳ خریداری شد که ارزش آن‌ها به ۳۴۴ میلیون دلار می‌رسید. گوگل صاحب نرم‌افزار دیگری به نام گوگل مپس بود که عملکردی مشابه با ویز داشت، با این حال گوگل از قابلیت‌های جستجوی گوگل در ویز استفاده کرد و همچنین از قابلیت‌های به‌روز رسانی ترافیک در نقشه ویز در گوگل مپس استفاده نمود.
در ۱۹ سپتامبر ۲۰۱۳، گوگل اعلام کرد که قصد دارد شرکتی با نام کالیکو تأسیس کند که در زمینه بهداشت و سلامت فعالیت دارد و ریاست این شرکت بر عهدهٔ یکی از مدیران پیشین شرکت اپل با نام آرتور لوینسون بود. در ۲۶ ژانویهٔ ۲۰۱۴ شرکت دیپ‌مایند را پیش‌تر در دسامبر ۲۰۱۲ قرار بود توسط فیس‌بوک خریداری شود را به مبلغ ۴۰۰ میلیون دلار خریداری کرد. این شرکت خصوصی در لندن واقع بود و در زمینهٔ هوش مصنوعی فعالیت می‌کرد و در فعالیت‌های گوگل در زمینهٔ هوش مصنوعی و رباتیک بسیار مؤثر بود. علاوه بر آن، گوگل در آن زمان خریداری کرد می‌توان به بیت‌اسپین  در سال‌های ۲۰۱۳ تا ۲۰۱۶ تبدیل شود و ارزش آن به ۱۳۳ میلیارد دلار برسد.
در ۱۰ اوت ۲۰۱۵ گوگل اعلام کرد که گوگل به دنبال تجدید سازمان است و قرار است یک شرکت هلدینگ به نام آلفابت را تأسیس کند و زیرمجموعه‌های گوگل را به آلفابت منتقل کند. این خبر را لری پیج  آلفابت شامل زیرمجموعه‌های گوگل از جمله گوگل ایکس، کالیکو، گوگل نست، فیبر و … می‌شد. سوندار پیچای که مدیر بخش محصولات گوگل بود، به عنوان مدیرعامل گوگل انتخاب و جایگزین لری پیج شد. در مقابل لری پیج و سرگئی برین که مؤسسان گوگل بودند، ریاست شرکت آلفابت را بر عهده گرفتند. با این تغییر ساختاری، آلفابت به یکی از بزرگترین شرکت‌های فناوری اطلاعات و همچنین یکی از گران‌ترین شرکت‌های جهان مبدل شد. پیج و برین که از مؤسسان شرکت آلفابت بودند و ریاست این شرکت را نیز بر عهده داشتند، در دسامبر ۲۰۱۹ از سمت خود کناره‌گیری کردند و مدیریت این شرکت را به مدیرعامل وقت گوگل یعنی سوندار پیچای سپردند، اما این دو همچنان از سهام‌داران عمده و اعضای هیئت مدیرهٔ آلفابت باقی ماندند.
گوگل از جهت فرهنگ شرکت‌داری غیررسمی و خودمانی خود شناخته شده‌است. در فهرست بهترین شرکت‌های برای کار در مجله فورچون، گوگل در سال ۲۰۰۷ و ۲۰۰۸ در رتبهٔ نخست و در سال ۲۰۰۹ و ۲۰۱۰ چهارم بود. فلسفهٔ شرکت گوگل بر پایه اصولی خودمانی همچون «شما می‌توانید بدون شرارت پول به دست آورید»، «شما می‌توانید بدون کت و شلوار جدی باشید» و «کار کردن باید چالش‌انگیز و چالش باید شوخی و سرگرمی باشد» استوار است.
سهام گوگل پس از عرضهٔ اولیه در بازار بورس، رشد بالایی داشت و سودآوری چشمگیری را برای کارمندان قدیمی‌اش به ارمغان آورد. پس از عرضهٔ اولیه، مؤسسان شرکت  درخواست کردند که حقوقشان به ۱ دلار کاهش یابد. شرکت وگل پس از آن، پیشنهادهای افزایش حقوق به این سه نفر داده بود که توسط آن‌ها مورد قبول واقع نشد، زیرا آن‌ها در این مدت از طریق سهام گوگل سود خود را می‌برده‌اند. تا پیش از سال ۲۰۰۴ اشمیت ۲۵۰ هزار دلار در سال و پیج و برین هر کدام ۱۵۰ هزار دلار در سال درآمد داشتند، این در حالی بود که ارزش سهام اشمیت پس از عرضه اولیه به ۵ میلیارد دلار و دو نفر دیگر هر یک به ۱۲ میلیارد دلار رسیده بود.
در سال ۲۰۰۷ و اوایل ۲۰۰۸ چندین مدیر اجرایی درجه یک، گوگل را ترک گفتند. در اکتبر ۲۰۰۷ مدیر امور مالی یوتیوب، گیدئون لو به همراه بنجامین لینگ مهندس عالی‌رتبه به فیسبوک ملحق شدند. در مارس ۲۰۰۸ شریل سندبرگ، مدیر قسمت فروش آنلاین، سمت جدید خود را در فیسبوک به عنوان مدیر اجرایی آغاز کرد، در ۴ آوریل ۲۰۱۱ لری پیج به عنوان مدیرعامل منتسب شد و اریک اشمیت مدیر اجرایی گوگل شد. از تاریخ ۱۰ اوت ۲۰۱۵ تا کنون، سوندار پیچای سمت مدیر عامل اجرایی این شرکت را به عهده دارد.
گوگل به عنوان یک عامل ترغیب، سیاستی با نام «استراحت ابتکاری»  در شرکتش به وجود آورد، که در آن مهندسان ۲۰٪ از زمان کار خود را به پروژه‌هایی اختصاص می‌دهند که به آن‌ها علاقه دارند. شماری از خدمات جدیدتر گوگل از جمله جی‌میل، گوگل نیوز، اورکات و ادسنس در اصل از همین ایده به وجود آمده‌اند. در یکی از سخنرانی‌های دانشگاه استنفورد، مریسا مایر، معاون قسمت محصولات جستجوی گوگل، بیان داشت که نیمی از محصولات جدیدی که به نمایش در می‌آیند همه در زمان استراحت ابتکاری به وجود آمده‌اند. در مارس ۲۰۱۱ شرکت مشاور یونیورسام اطلاعاتی نمایش داد که در آن گوگل در رأس فهرست کارفرمایان ایده‌آل قرار داشت و در آن ۲۵ درصد از ۱۰۰۰۰ جوان متخصصی که در نظرسنجی شرکت کرده بودند گوگل را انتخاب کرده بودند.
ابتدای تأسیس گوگل در سال ۱۹۹۸ تا اوت ۲۰۰۱، لری پیج مدیر ارشد اجرایی گوگل بود و پس از آن، این پست را به اریک اشمیت سپرد. اگر چه اریک اشمیت اسماً مدیریت گوگل را بر عهده داشت، اما لری پیچ همچنان در مدیریت این شرکت نقش داشت و برخی کارهای کلیدی در این شرکت رو شخصاً انجام می‌داد. برای نمونه، پیج در سال ۲۰۰۵ اقدام به خرید اندروید به مبلغ ۵۰ میلیون دلار کرد و این عمل را بدون مشورت با اشمیت انجام داد. نمونهٔ دیگری که می‌توان به آن اشاره کرد، استخدام توسعه‌دهندگان موزیلا فایرفاکس در سپتامبر ۲۰۰۸ بود که توسط لری پیج و سرگی برین و به پیشنهاد سوندار پیچای، مدیر محصولات وقت صورت گرفت و اشمیت با این تصمیم مخالف بود. این عمل در پایان به معرفی محصول جدیدی با نام کروم صورت گرفت که توانست بازار مرورگرهای اینترنتی را از آن خود کند و این موفقیت، یکی از عوامل به شهرت رسیدن سوندار پیچای بود و سپس به مدیر عامل شدن او کمک کرد.
در ژانویهٔ ۲۰۱۱، لری پیج دوباره پست مدیر ارشد اجرایی را از اریک اشمیت پس گرفت و سرگی برین نیز ریاست هیئت مدیره را بر عهده گرفت و این دو در اوت ۲۰۱۵ تصمیم به تجدید سازمان کردن این شرکت کردند و آلفابت را تأسیس و گوگل را یکی از زیرمجموعه‌های آلفابت کردند. این تغییر، مقدمه‌ای برای مدیریت سوندار پیچای بود و پس از آن، چهرهٔ لری پیج کمتر در رسانه‌ها دیده می‌شد. پیچای از اوت ۲۰۱۵ تاکنون مدیر ارشد اجرایی گوگل بوده‌است و پیج و بری نیز به عنوان مدیر ارشد اجرایی و رئیس هیئت مدیرهٔ آلفابت فعالت دارند.
در گوگل اشخاص ایرانی نیز پست‌های کلیدی و مدیریتی در این شرکت داشته‌اند، از جمله امید کردستانی که در سال ۱۹۹۹ از شرکت نت‌اسکیپ به گوگل پیوست و پست‌هایی همچون مشاور ارشد مدیر عامل گوگل و نایب‌رئیس ارشد بخش فروش را در این شرکت داشت. او در سال ۲۰۰۹ گوگل را ترک و دوباره در ۱۸ ژوئن ۲۰۱۴ به این شرکت پیوست. او همچنین در تغییر ساختار این شرکت و تأسیس آلفابت نقش داشت و پس از تأسیس این شرکت، به عنوان مشاور ارشد در آلفابت مشغول به فعالیت شد.
سالار کمانگر از دیگر افراد ایرانی بود که در سال ۱۹۹۹ به عنوان نهمین کارمند گوگل استخدام شد و پس از دو سال به عنوان مدیر عامل یوتیوب منصوب شد
ساختمان اصلی گوگل در مانتین ویو، کالیفرنیا قرار دارد و با نام «گوگل‌پلکس» شناخته می‌شود. واژه گوگل‌پلکس خود آمیختهٔ دو واژهٔ گوگل و کامپلکس 
در سال ۲۰۰۶ گوگل به دفتر ۲۸٫۹۰۰ متر مربعی خود در خیابان هشتم منهتن، نیویورک سیتی منتقل شد. علاوه بر این‌ها، دفاتری در سراسر جهان دارد و دفاتر آن در آمریکا نیز شامل آتلانتا، آستین، بولدر، سان فرانسیسکو، سیاتل، و واشینگتن، دی.سی. است.
گوگل به مسیری پیش می‌رود که تضمین می‌کند اعمالی که انجام می‌دهد برای طبیعت مفید هستند. در سال ۲۰۰۶ شرکت اعلام کرد که قصد دارد صدها باتری خورشیدی نصب کرده و تا ۱٫۶ مگاوات نیروی برق تولید کند که با این میزان حداقل ۳۰٪ انرژی برق مورد نیاز فضای آنجا تأمین می‌شود. به علاوه، گوگل در سال ۲۰۰۹ اعلام کرد که برای کوتاه نگه داشتن حجم چمن‌زارهای اطراف گوگل‌پلکس گله‌هایی از بز را در آنجا قرار داده‌است و با این کار از احتمال آتش‌سوزی بوته‌های فصلی جلوگیری می‌کند. ایده اصلی کوتاه کردن چمن‌ها توسط بزها در اصل الهام گرفته از آر.جی. ویدلار، یکی از مهندسان نشنال سمی‌کنداکتر بود. با این وجود، گوگل در مجله هارپر متهم به یک «انرژی خور» شد و همچنین متهم به به‌کارگیری شعار «شرور نباشید» شد و اینکه صرفه جویی که در انرژی می‌کند در مقابل انرژی که واقعاً نیاز دارد و مصرف می‌کند مقدار کمی‌است و برای پوشاندن این موضوع این کار را می‌کند.
گوگل تاکنون بیش از صد شرکت بزرگ را خریداری کرده که بیشتر آن‌ها در ایالات متحده و در منطقه خلیج سانفرانسیسکو واقع شده‌اند. فهرستی از مهم‌ترین این شرکت‌ها را در زیر می‌بینید:
موتور جستجوی گوگل در سال ۱۹۹۷ توسط لری پیج، سرگی برین و اسکات حسن ساخته شد. الگوریتم این موتور جستجو بدین گونه بود که صفحه‌های وب را در خود ذخیره می‌کرد تا کاربران بتوانند هر موضوع دلخواهشان را با به‌کارگیری کلمات کلیدی و عملگرها جستجو کنند. شمار صفحه‌هایی که تا سال ۲۰۱۶ در وبگاه گوگل ذخیره شده بودند ۱۳۰ تریلیون محاسبه شد و این در حالی بود که تا سال ۲۰۱۳، شمار این صفحات ۳۰ تریلیون تخمین زده شده بود. علی‌رغم محبوبیتی که این گونه جستجو دارد، تاکنون توسط سازمان‌های بسیاری مورد انتقاد گرفت. نیویورک تایمز در سال ۲۰۰۳ مدعی شد که ذخیره محتویات وبگاه‌ها گونه‌ای تخلف در حق تکثیر محسوب می‌شود، کاربران برای دستیابی به محتویات نیویورک تایمز باید در این وبگاه ثبت‌نام می‌کردند و مبلغی توسط آن‌ها پرداخت می‌شد، اما گوگل قادر بود نسخهٔ ذخیره‌شدهٔ این صفحات را بدون هیچ هزینه ای در اختیارات کاربران قرار دهد. همچنین سه نفر از نویسندگان نیویورک تایمز در سپتامبر ۲۰۰۵ از گوگل به دلیل نمایش آثار آن‌ها در بین نتایج جستجوی گوگل شکایت کردند و گوگل را متهم به نقض حق تکثیر و کسب درآمد از تبلیغات از طریق نمایش آثار آن‌ها در بین نتایج جستجو کردند.
در سال ۲۰۰۲، خدمتی با نام گوگل نیوز ارائه داد که اخبار روز را به صورت خودکار از منابع خبری استخراج می‌کرد و کاربران در آن قادر به جستجوی خبرها بودند. همچنین در اکتبر ۲۰۰۴ خدمتی با نام گوگل بوکز ارائه داد که با به‌کارگیری آن، کاربر قادر بود تا واژه یا متنی درون کتاب‌های موجود در پایگاه دادهٔ گوگل جستجو کند و بخش محدودی از نتایج جستجو در کتاب مورد نظر را ببینید. اگرچه این خدمت بحث‌برانگیز شد و گوگل نسخهٔ کامل کتاب‌هایی که اجازه داده می‌شد را به موتور جستجوی جدید خوب برای کتاب‌ها اختصاص داد. انجمن نویسندگان که شامل ۸۰۰۰ نویسنده آمریکایی بود در سال ۲۰۰۵ در دادگاه نیویورک شکایتی علیه این خدمت جدید گوگل کردند و گوگل پاسخ داد که این خدمت با قوانین حق تکثیر مربوط به کتاب‌ها سازگار است. سرانجام گوگل در سال ۲۰۰۹ نامه‌ای دریافت کرد مبنی بر اینکه اسکن کتاب‌ها را محدود به آمریکا و بریتانیا و استرالیا و کانادا کند. علاوه بر آن دادگاه مدنی پاریس در اواخر ۲۰۰۹ از گوگل خواست تا برخی از آثار خود را از پایگاه دادهٔ خود حذف کند. در پایان گوگل در رقابت با وبگاه آمازون تصمیم گرفت تا نسخه دیجیتال کتاب‌های جدید خود را برای فروش بگذارد.
جستجوگر گوگل، محبوب‌ترین خدمت این شرکت است و در نوامبر ۲۰۰۹ گوگل با ۶۵٪ از سهم بازار، موتور جستجوی برتر در آمریکا بود. گوگل از راه این وبگاه روزانه صدها میلیون دلار دریافت می‌کند. دامنه اصلی این وبگاه در اوت ۲۰۱۱، ۱۶۵ میلیون بار بازدید شده‌است. ترتیب قرارگرفتن نتایج جستجوی گوگل بستگی به عاملی به نام رتبه صفحه صفحه دارد. جستجوی گوگل با به کاربردن عملگرهای جبر بولی مانند شمول و عدم شمول، گزینه‌های بسیاری را برای کاربران قابل تنظیم کرده‌است. الگوریتم گوگل در مارس ۲۰۱۱ تغییر یافت و به محتویات با کیفیت بالاتر وزن بیشتری داد.
گوگل کروم یک مرورگر وب آزاد و رایگان است که در ۲ سپتامبر ۲۰۰۸ بر پایه پروژه کرومیوم عرضه شد. گوگل نخست توسعه‌دهندگان موزیلا فایرفاکس را استخدام کرد و در پایان محصول جدیدی با نام کروم را عرضه کرد. نخست نسخهٔ آزمایشی آن برای کاربران سیستم‌عامل ویندوز در یکصد کشور جهان عرضه شد ولی گوگل اعلام کرد که نسخه‌های منطبق با سیستم‌عامل گنو/لینوکس و اپل مکینتاش را نیز پس از آن توزیع خواهد کرد. در آن زمان، اینترنت اکسپلورر با اختلاف فاحشی بازار مرورگرهای وب را در دست داشت و پس از آن نیز مرورگر موزیلا فایرفاکس محبوب بود، اما گوگل کروم پس از عرضه توانست به سرعت بسیار بالایی به محبوبیت برسد، به طوری که در سال ۲۰۱۱ با پشت سر گذاشتن فایرفاکس به دومین مرورگر محبوب تبدیل شد و در سال ۲۰۱۲ به محبوب‌ترین مرورگر تبدیل شد و همچنان در صدر مرورگرهای محبوب قرار دارد.
در ژوئن ۲۰۲۰، دادخواستی توسط دادگاه فدرال کالیفرنیا علیه گوگل تنظیم شد که مدعی بود گوگل از سال ۲۰۱۶، زمانی که مرورگر کروم در حالت ناشناس یا incognito قرار دارد، بدون اطلاع کاربران اقدام به جمع‌آوری اطلاعات آنان می‌کند و بدین منظور گوگل را ملزم به پرداخت ۵ میلیارد دلار کرد. اگرچه گوگل در نسخه‌های بعدی کروم اعلام کرد که این مسئله را برطرف کرده‌است، اما این موضوع باعث شد که از محبوبیت گوگل کروم کاسته شود و فرصتی را به مرورگرهای دیگر از جمله داک‌داک‌گو بدهد که مدعی بودند هرگز اطلاعات کاربران را ردگیری نمی‌کنند.
شرکت اندروید در اکتبر ۲۰۰۳ توسط اندی روبین، ریچ ماینر، نیک سیرز و کریس وایت تأسیس شد و هدف از تأسیس آن در زمان، تولید نرم‌افزاری برای دوربین‌های عکاسی بود که بتوان آن‌ها را به رایانه متصل کرد، اما پس از آن مسیر خود را به سمت گوشی‌های هوشمند تغییر داد. اندروید که بر پایهٔ هسته لینوکس ساخته شده بود. در سال ۲۰۰۵، این شرکت به مبلغی نامعلوم توسط گوگل خریداری شد و ادارهٔ آن به‌طور کامل در اختیار گوگل قرار گرفت. تخمینی که برای خرید گوگل شده بود، مبلغ ۵۰ میلیون دلار بود.
در سپتامبر ۲۰۰۸، اچ‌تی‌سی دریم جی۱ نخستین گوشی تلفن همراه با سیستم عامل اندروید توسط تی-موبایل عرضه گردید و در آن بیشتر محصولات گوگل مانند جی‌میل، گوگل مپز، جستجوگر گوگل و … قابل دسترسی بود. پس از آن، شرکت‌های دیگر همچون موتورولا، سامسونگ، سونی و ال‌جی نیز اقدام به عرضه تلفن‌های همراهشان با سیستم عامل اندروید کردند، به طوری که تنها در سه‌ماههٔ دوم سال ۲۰۱۱، به‌طور تخمینی ۵۱٫۹ میلیون گوشی تلفن همراه  با سیستم‌عامل اندروید به سرتاسر جهان عرضه گردید و این رقم پنج برابر چیزی بود که در یک سال پیش از آن رخ داده بود.
در اکتبر ۲۰۱۶، گوگل گوشی هوشمند پیکسل را به عنوان نخستین تلفن همراه ساخته‌شده توسط گوگل عرضه کرد که در آن نرم‌افزارهای انحصاری مانند دستیار گوگل قرار داشت. دستیار گوگل نخست تنها در پیکسل قرار داشت و دیگر مدل‌های اندروید به این نرم‌افزار مجهز نبودند.
اندروید در مه ۲۰۱۹ گرفتار جنگ تجاری آمریکا و چین شد و شرکت هواوی را تحت تأثیر قرار داد، چرا که گوشی‌های هوشمند تولیدی در این شرکت کاملاً وابسته به اندروید بودند و پس از درگیری‌های تجاری، این شرکت قادر به به‌کارگیری اندروید نمی‌بود.
گوگل علاوه بر خدمات خود در زمینهٔ وب، شمار بسیاری برنامه‌های مفید به عنوان ابزارهایی که قابل استفاده به صورت آنلاین هستند ارائه کرده‌است. بخشی از فعالیت گوگل به نرم‌افزارهای رسانه‌ای و شبکه‌ای اختصاص دارد، از جمله گوگل پلاس  ایده جدید گوگل است پدیده شبکه‌های اجتماعی را یک مرحله جلوتر ببرد. کل این شبکه بر اشتراک‌گذاری استوار است. گوگل این وبگاه را برای رقابت با فیس‌بوک ایجاد کرد. تخمین زده می‌شود که تاکنون بیش از ده میلیون کاربر در این خدمت عضو شده باشند.
محصول دیگری با نام پیکاسا در دست گوگل است که آن را در سال ۲۰۰۴ از شرکت Idealab خریداری کرد و به صورت رایگان در اختیار کاربران خود قرار داد. پیکاسا نرم‌افزار مدیریت تصاویر است که کمک می‌کند تا تصاویر در یک مکان جمع‌آوری و تغییرات لازم روی آن‌ها اعمال شود.
گوگل ارت نرم‌افزاری بود که کار خود را در سال ۲۰۰۵ با تصاویر ماهواره‌ای خود در آمریکای شمالی و سپس همه نقاط جهان آغاز کرد و توسط آن می‌توان همه نقاط کره زمین را مشاهده کرد. نیز ارائه داد.
گوگل داکس یکی دیگر از ابزارهای مفید آنلاین گوگل است که به کاربران این امکان را می‌دهد که اسناد را به صورت آنلاین ایجاد یا ویرایش کنند، در محیطی نه چندان غیر متفاوت با مایکروسافت ورد. این خدمت نخست Writely نامگذاری شد، اما گوگل آن را در ۹ مارس ۲۰۰۶ خریداری کرد، که در آن زمان به‌کارگیری آن مانند جی‌میل تنها با داشتن دعوتنامه امکان‌پذیر بود. در ۶ ژوئن برنامه‌ای دارای محیط آزمایشی جهت ویرایش ساخت که در ۱۰ اکتبر با گوگل داکس ادغام شد.
جی‌میل، یکی از خدمات رایگان است که به کاربران فضای رایگان جهت ایمیل ارائه می‌دهد. نسخه آزمایشی جی‌میل در ۱ آوریل ۲۰۰۴ ارائه شد، به این صورت که هر کاربر می‌توانست با دریافت دعوت‌نامه از کاربری دیگر که دارای حساب جی‌میل بود دارای حساب ایمیل شود و از خدمات آن استفاده کند. این خدمت در ۷ فوریه ۲۰۰۷ برای عموم آزاد شد و نیازی به دعوت‌نامه برای عضویت نبود و در ۷ ژوئیه ۲۰۰۹ از حالت آزمایشی بیرون آمد، که در آن زمان دارای ۱۴۶ میلیون کاربر در هر ماه بود. همچنین در سال ۲۰۱۷، شمار کاربران جی‌میل ۱٫۲ میلیارد نفر اعلام شد.
این خدمت نخستین خدمت ایمیلی در جهان بود که یک گیگابایت فضا به کاربرانش می‌داد، و همچنین نخستین خدمتی بود که همه نامه‌هایی که بین دو شخص رد و بدل می‌شد را به صورت قطاری و پشت سر 
یوتیوب در ۱۵ فوریه ۲۰۰۵ توسط چاد هرلی، استیو چن و جاوید کریم پایه‌گذاری شد که هر سه از کارمندان شرکت پی‌پل بودند و در ماه مهٔ ۲۰۰۵ وبگاه به‌طور رسمی و عمومی افتتاح شد.
این وبگاه به سرعت رشد کرد و در ژوئیه سال ۲۰۰۶، اعلام شد که در هر روز در یوتیوب بیش از ۶۵٬۰۰۰ ویدئو بارگذاری می‌شود و ۱۰۰ میلیون بار مورد بازدید قرار می‌گیرد.
گوگل همچنین دارای خدمت با نام گوگل ویدئو بود که دارای ۲٬۵۰۰٬۰۰۰ ویدئوی بارگذاری شده بود که این در مقایسه با یوتیوب و دیگر سامانه‌های اشتراک‌گذاری ویدئو عدد بسیار ناچیزی بود. این خدمت در ۲۵ ژانویه ۲۰۰۵ ایجاد شد و در اواخر سال ۲۰۰۹ به فعالیت خود پایان داد. علت این کار هم‌پوشانی خدمت با یوتیوب و صرفه‌جویی در فضای سرورها اعلام شد.
گوگل در سال ۲۰۱۸، خبر از ساخت پروژه ای جدید در زمینه گیمینگ داد. نام این پروژه در ابتدا، پروژه استریم بود. سرانجام وعده گوگل در جریان مراسم نمایشگاه رسانه و تجارت ای۳ ، فیفا ۲۱، رد دد ریدمپشن ۲ و سایبرپانک ۲۰۷۷ اشاره کرد، شما می‌توانید این بازی‌ها را بدون هیچ لگ و باگی روی استادیای خودتون بازی کنید.
۹۵ درصد درآمد گوگل از طریق تبلیغات است. گوگل از ادسنس و دابل‌کلیک نیز برای تبلیغات خود استفاده می‌کند.
ادسنس 
دابل کلیک خدمت دیگر تبلیغاتی‌است که گوگل در ۱۳ آوریل ۲۰۰۷ خبر خرید آن را به مبلغ ۳٫۱ میلیارد دلار داد که بزرگ‌ترین خرید تاریخ گوگل به حساب می‌آمد. در این وبگاه تبلیغات در کنار محتوایی قرار می‌گیرد که ارتباط بسیار نزدیکی به آن دارد. برای مثال صاحب یک فروشگاه لوازم ورزشی، تبلیغات را در شبکهٔ گوگل تنها در کنار مطالبی که به لوازم ورزشی مربوط هستند نمایش می‌دهد.
در سال ۲۰۰۶، شرکت جمعاً ۱۰٫۴۹۲ میلیارد دلار درآمد از تبلیغات کسب کرد و تنها ۱۱۲ میلیون دلار در زمینه‌های دیگر درآمد داشت. گوگل از ابزارهای جدیدی برای تبلیغات خود به صورت آنلاین استفاده کرد که باعث شد به یکی از رکوردشکنان تجارت تبدیل شود. با به‌کارگیری فناوری دابل‌کلیک، گوگل قادر بود که متوجه علایق کاربران خود شود و تبلیغات مناسب را به آن‌ها نشان دهد. گوگل آنالیز به مدیران وبگاه‌ها این اجازه را می‌داد تا کاربرانی را که از وبگاه‌هایشان استفاده کردند را دنبال کنند، و مثلاً شمار کلیک‌هایی که در پیوندهای درون وبگاهشان می‌شده‌است را ببینند.
ادروردز به تبلیغ کنندگان این قابلیت را می‌داد تا تبلیغاتشان را در محتویات وبگاه گوگل به نمایش دربیاورند و هزینه آن را به دو شکل مبلغی به ازای هر کلیک یا مبلغی به ازای هر نمایش پرداخت کنند. پروژه خواهر آن، ادسنس به صاحبان وبگاه‌ها اجازه می‌داد که تبلیغات را در وبگاهشان نمایش دهند و مبلغی به ازای هر کلیک بر روی این تبلیغات دریافت کنند.
گوگل با اخراج ۳۰۰ نفر از شرکت تبلیغات آنلاین دابل کلیک، نخستین تعدیل نیروی قابل توجه خود را انجام داد. این اخراج شامل یک چهارم از ۱۲۰۰ کارمند شرکت دابل کلیک در آمریکا بود، دابل کلیک در سطح جهانی ۱۵۰۰ کارمند دارد.
ارزش هر سهم گوگل در سال ۲۰۰۴ تنها ۸۵ دلار بوده‌است. گوگل با وجود افزایش کم سابقه ارزش سهامش در سال ۲۰۱۳ از شرکت آمریکایی «اپل» ارزش کمتری داشت و در حالی که ارزش کلی سهام شرکت «اپل» ۴۶۱ میلیارد دلار برآورد می‌شود ارزش شرکت گوگل ۳۳۴ میلیارد دلار برآورد می‌شد که امسال با توجه به برنامه‌ریزی گوگل برای تبلیغات موبایلی و به گفتهٔ گئورگ آدامز با راهبری در مسیر درست موفق شد افزایش چشمگیری نسبت به شرکت‌های رقیب و اپل پیدا کند.
جستجوگر گوگل یک موتور جستجو در وب است که تحت مالکیت گوگل قرار دارد. گوگل از راه این وبگاه روزانه صدها میلیون دلار دریافت می‌کند. دامنهٔ اصلی این وبگاه در مه ۲۰۰۸ ۱۳۵ میلیون بار بازدید شده‌است. این موتور جستجو بیشترین بازدیدکننده در بین کاربران را دارد و روزانه چند صد میلیون بار به طرق مختلف استفاده می‌شود. مهم‌ترین هدف گوگل یافتن متن مورد نظر در میان صفحات وب است. اما گونه‌های دیگر اطلاعات به وسیلهٔ قسمت‌های دیگر آن مانند جستجوی تصاویر گوگل، نیز مورد جستجو قرار می‌گیرند.
گوگل بابت هر جستجویی که انجام می‌دهند ۱۲ سنت گیرش و از کلیک روی آگهی‌ها ۶۲ سنت سود می‌کند. درآمد گوگل از هر کاربر جستجوگرش به‌طور متوسط ۷ دلار است. درآمد خالص گوگل در سال ۲۰۰۹ حدود ۶٫۵ میلیارد دلار بوده‌است.
شرکت گوگل در فصل دوم سال ۲۰۱۱، درآمدی به میزان ۹٫۰۳ میلیارد دلار داشته‌است. جستجوگر گوگل طی سه‌ماهه دوم سال ۲۰۱۱ شاهد ۳۶ درصد رشد، در میزان درآمد این شبکه، به میزان ۲٫۵۱ میلیارد دلار طی ماه آوریل تا ژوئن بوده‌است.
گوگل در سال ۲۰۰۶ میلادی وارد بازار چین شد و خدمات خود را به زبان چینی در اختیار مردم قرار داد. گوگل مطابق قوانین چین، محتویات خود را سانسور می‌کرد و با دولت چین به توافق رسید تا جستجوی برخی از کلید واژه‌ها مانند تظاهرات میدان تیانانمن و استقلال تبت را سانسور کند. دیوید دروموند، مشاور حقوقی گوگل اعلام کرد که گوگل در ماه دسامبر سال ۲۰۰۹ متوجه شده‌است که هدف یک رشته حملات سایبری بسیار پیشرفته قرار گرفته‌است. پس از چندی در پی هک شدن «جی میل» شماری فعال حقوق بشر، اعلام کردند که از این پس نتایج موتور جستجوی اینترنتی «گوگل چینی» 
در ژانویه ۲۰۱۰، گوگل برای رفع مشکلات امنیتی خود اعلام کرد افرادی که در یکی از مرورگرهای کروم یا کرومیوم یک باگ امنیتی پیدا کنند به ازای هر باگ از ۵۰۰ تا ۱۳۳۷ دلار جایزه خواهند گرفت.
در ۲۰ سپتامبر ۲۰۱۰، در جلسه دولت آلمان با شرکت گوگل، «چند صد هزار» نفر از مردم آلمان به خاطر نگرانی از حفظ حریم خصوصی خود در گوگل استریت ویو از گوگل خواستند تا تصاویر مربوط نمای ساختمان محل زندگی آن‌ها را از گوگل استریت ویو حذف شود. این خدمت به کاربران اینترنت این فرصت را می‌دهد تا نقشه‌های گوگل را با تصاویری از خیابان‌ها و شهرها تماشا کنند.
در ماه مه ۲۰۱۰، گوگل پذیرفت که در سه سال اخیر اطلاعاتی از مردم را که در شبکه‌های بی‌سیم فرستاده بودند، به اشتباه دریافت کرده‌است و پس از آن معلوم شد که این جمع‌آوری اشتباه اطلاعات در سی کشور دیگر هم رخ داده و در آمریکا هم پرونده‌هایی برای شرکت گوگل در همین رابطه در دادگاه تشکیل شد، اما در بریتانیا، کمیسر اطلاعات، پس از اطمینان از اینکه گوگل اطلاعات «مهمی» را دریافت نکرده‌است گوگل را تبرئه کرد. پیش‌تر سوئیس نیز شکایتی علیه شرکت گوگل و خدمت Street View که از سوی این شرکت ارائه شد، مبنی بر نقض حریم خصوصی مطرح شده‌است.
به دلیل تحریم‌های کشور آمریکا علیه ایران، گوگل محصولات خود را در این کشور ممنوع کرد به‌طوری‌که کاربران ایرانی هنگام دانلود نرم‌افزار گوگل پک با پیغام زیر مواجه می‌شدند:

ترجمهٔ این پیام است: «سپاس‌گزاریم از علاقه‌ای که به گوگل پک نشان دادید، متأسفانه این محصول اکنون در کشورتان قابل دسترس نیست.»
در ژانویه ۲۰۱۱ گوگل اعلام کرد که تحریم‌های خود علیه کاربران ایرانی نسبت به به‌کارگیری محصولات و امکانات برخی وبگاه‌ها و خدمات را برداشته‌است و از این پس دسترسی کاربران ایرانی را برای به‌کارگیری برنامه‌های گوگل ارث، پیکاسا و مرورگر کروم آزاد می‌گذارد و آی‌پی‌های ایرانی قادر خواهند بود تا بدون مشکل، از این ۳ نرم‌افزار استفاده کنند. بنا به گفتهٔ گوگل، این شرکت کماکان از قوانین وضع شده وزارت خزانه‌داری آمریکا در رابطه با این موضوع پیروی خواهد کرد و نیز، اجازه به‌کارگیری محصولات خود را به آی‌پی‌های دستگاه‌های دولتی نخواهد داد.
به دنبال لغو تحریم‌های کالاهای مرتبط با IT که در خردادماه ۱۳۹۲ توسط دولت ایالات متحده آمریکا صادر شد، گوگل به‌تازگی در یک پست در صفحه مربوط به توسعه دهندگان نرم‌افزاری پلتفرم اندروید در شبکه اجتماعی گوگل پلاس، خبر از حذف نام ایران از فهرست کشورهای تحریم شده داد و اعلام کرد که تولیدکنندگان نرم‌افزار از امروز قادر خواهند بود تا نرم‌افزارهای رایگان خود را برای کشور ایران نیز در دسترس قرار دهند. پس از آن و چند روز بعد وبلاگ رسمی فارسی شرکت گوگل خبر اضافه شدن پشتیبانی از زبان فارسی به خدمت AdWords را منتشر نمود.
در ۳۱ اوت ۲۰۱۱، گوگل اعلام کرد کاربران ایرانی، هدف اصلی یک حمله به خدمت ایمیل این شرکت، یعنی جی‌میل بوده‌اند و برخی افراد تلاش کرده‌اند به ایمیل‌های کاربران دست پیدا کنند. این در حالی بود که چند ماه پیش از آن هم روش مشابهی برای دزدی اطلاعات کاربران جی‌میل، یاهو و اسکایپ به کار رفته بود. شماری از کاربران اینترنتی در ایران در زمان ورود به جی‌میل در مرورگر خود با اخطار امنیتی روبه‌رو می‌شدند که بدین معنی بود که کسی در تلاش برای دسترسی به ایمیل آن‌ها است. این هکرها به وبگاه شرکت هلندی «دیجی نوتار» که یکی از چندین محلی که صلاحیت صدور تاییدیه‌های دیجیتال را دارد نفوذ کرده و از آن برای جعل هویت در گوگل استفاده کرده‌اند و زمانی که کاربران ایرانی به گوگل مراجعه کرده و از طریق آن به «جی میل» یا «گوگل داکیومنت» مراجعه می‌کنند مورد سوءاستفاده این هکرها قرار می‌گیرند. شرکت هلندی به محض اطلاع از این موضوع به سرعت تاییدیه‌های هکرها را لغو کرد.
در واکنش به این موضوع، محمدحسن نامی، رئیس سازمان جغرافیایی نیروهای مسلح، اعلام کرد که ایران قصد دارد گوگل ارت را در ایران تعطیل و وبگاه «بصیر» را جایگزین آن کند و دلیل این کار را جلوگیری جمع‌آوری اطلاعات در کشورهای مختلف توسط گوگل ارت دانست.
پیش‌تر حیدر مصلحی، وزیر اطلاعات ایران، گفته بود این وزارتخانه برخی ایمیل‌های رمزگذاری‌شده را باز کرده‌است.
گوگل وبلاگ فارسی‌زبان خود را در ۷ سپتامبر ۲۰۱۱  افتتاح کرد، این وبلاگ توسط مهدی شریف‌زاده، راهبر تیم زبان فارسی گوگل اداره می‌شود. در نخستین پست این وبلاگ با اشاره به قدمت زبان پارسی، آمده‌است در حدود پنجاه درصد فارسی‌زبانان که اغلب در کشورهای ایران، افغانستان، تاجیکستان، ازبکستان و پاره‌ای نقاط دیگر زندگی می‌کنند، از اینترنت استفاده می‌نمایند که این میزان دو درصد کاربران اینترنتی را تشکیل می‌دهد. گوگل هدف از این اقدام را ایجاد «کانالی ارتباطی برای اعلان‌های محصولات، راه‌اندازی ویژگی‌ها و به‌روزآوری‌های فوری در زمان‌های بحرانی برای کاربران فارسی‌زبان» اعلام کرد. از نکات جالب توجه قالب این وبلاگ، ترکیب لوگوی گوگل با سبزه عید نوروز است. نخستین پست وبلاگ رسمی گوگل به زبان فارسی توسط سه تن به نام‌های مهدی شریف‌زاده  پست شده‌است.
گوگل در بهار ۱۳۹۱، نام خلیج فارس را از نقشهٔ برخط خود حذف کرده‌است و این خلیج در این نقشه بدون نام است. در نرم‌افزار زمین‌نمای گوگل  نیز نام‌های خلیج فارس و خلیج عربی در کنار هم آمده‌است. گوگل در پاسخ به دلیل این کار گفته‌است لازم نمی‌بیند که نام هر نقطه‌ای از جهان را در نقشه‌اش بیاورد و نیز نمی‌خواهد وارد بازی‌های سیاسی شود.
لوگوی اصلی که اکنون گوگل از آن استفاده می‌کند توسط روث کدر طراحی شده بود، در این لوگو تنها از حروف متنی استفاده شده و طراحی آن در عین سادگی انجام شده‌است. گوگل همچنین برای مناسبت‌های خاص تصاویر گرافیکی و هنری ویژه‌ای موسوم به گوگل دودل  در ۱۴ فوریه ۲۰۱۱، گوگل دارای ۱۰۰۲ لوگو بود.
هر ساله به مناسبت نوروز در ایران، گوگل لوگوی خود را تغییر داده و نمای هفت‌سین را جایگزین لوگوی خود می‌کند. در روزهای پایانی سال ۱۳۸۸، سازمان ملل اقدام به ثبت نوروز نموده بود و پس از آن گوگل یکی از دیگر لوگوهای نوروز خود را به نمایش گذاشت.
در جام جهانی فوتبال ۲۰۰۶، در هر روز لوگویی مربوط به یکی از تیم‌های راه‌یافته در جام‌جهانی را قرار می‌داد که تیم ملی ایران یکی از آن‌ها بود.
