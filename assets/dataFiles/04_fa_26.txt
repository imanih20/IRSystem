منظور از واژه‌سازی، می‌تواند یکی از موارد زیر باشد: ۱. ساختن واژه‌های نو بر اساس واژه‌های یک‌ریشه یا عبارت‌ها با یاری قواعد و موازین معینی که در زبان پذیرفته شده‌اند.
۲. یک بخشی از زبان‌شناسی که به ساختار واژه و قانون‌های ساخته شدن آن می‌پردازد ـ آن را در زبان انگلیسی Word Formation می‌گویند ـ در واقع اصطلاح «Word Formation» به روال‌های تکوین واژه به‌طور طبیعی گفته می‌شود نه به جلساتی که افراد گرد آیند و تعدادی واژه یا اصطلاح فرنگی به میان بگذارند و برای یافتن هم‌ارز فارسی آن‌ها رایزنی کنند. در این بخش از زبان‌شناسی، گفته می‌شود که واژه‌های جدید از طریق ترکیب، اشتقاق، گسترش معنایی، تکرار واژه و غیره ساخته می‌شوند.
هرچند وام‌گیری کلمات از زبان‌های دیگر، معمولا، منبعی عمده برای افزودن بر دایره لغات در برخی از زبان‌ها به‌حساب می‌آید واژه‌های نو را می‌توانیم با روش‌های دیگری هم به‌دست آوریم یا آن‌ها را ایجاد نماییم.
فرایند زایش واژگان نو عبارت است از به کار واداشتن واژه‌ها یا در برخی از موارد علامت‌های موجود در محیط زبان، به عنوان بن و ریشه‌ای که وندها به آن چسبیده و واژه‌های تازه را به‌دست می‌دهند. برخی از چهارچوب‌های واژه‌سازی در زیر آورده شده‌است:


