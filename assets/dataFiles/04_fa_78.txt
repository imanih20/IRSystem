ویکی‌پدیا به کاربران این اجازه را می‌دهد که انواعی از پرونده‌ها  از قبیل تصویرها، فایل‌های متنی، یا فایل‌های صوتی را در ویکی‌پدیا بارگذاری کنند، و از آن‌ها جهت پربارتر شدن مقاله‌های ویکی‌پدیا استفاده کنند. به طور کلی، برای بارگذاری چنین پرونده‌هایی باید ابتدا به ویکی‌پدیا:بارگذاری بروید، و با وارد کردن اطلاعات در فرم موجود در آن صفحه، فایل را پیوست و بارگذاری کنید. در این صفحه گام‌هایی که باید در این مسیر بردارید به تفصیل توضیح داده می‌شود.
شما فقط مجاز به بارگذاری پرونده‌هایی در ویکی‌پدیا هستید که از نظر حق نشر، انتشار آن‌ها در ویکی‌پدیا ایراد قانونی نداشته باشد. برای نشان دادن وضعیت حق نشر پرونده‌ای که بارگذاری می‌کنید، در زمان بارگذاری آن باید از برچسب مناسب استفاده کنید.
به عنوان مثال، اگر شما خودتان سازندهٔ اصلی یک تصویر هستید، و می‌خواهید آن را مطابق با مجوز گنو در ویکی‌پدیای فارسی بارگذاری کنید، می‌توانید از برچسب 
به جای این که یک تصویر که در چند ویکی از ویکی‌پدیا کاربرد دارد، در تک تک آن‌ها بارگذاری شود، بهتر است تصویر را در ویکی‌انبار بارگذاری کرد تا از تمام ویکی‌ها قابل استفاده باشد. اما نکته مهم این است که شما فقط مجاز به بارگذاری پرونده‌هایی در ویکی‌انبار هستید که از نظر حق نشر، آزاد و در مالکیت عمومی باشند مثلاً خودتان پدیدآورنده آن باشید.  در مواردی که شک دارید، پیش از بارگذاری در ویکی‌انبار، در صفحه کمک مشکل را مطرح و رفع کنید. همچنین انواع مجاز و توصیه‌شده پرونده‌ها را ببینید.
برای راهنمایی می‌توانید نخستین گام‌ها را مطالعه کنید. فهرست مهم‌ترین نکته‌هایی که باید توجه کنید از این قرار است:
اگر اجازه‌نامه و اطلاعات منبع مناسبی ذکر نکنید، پرونده شما بدون هیچ تذکری حذف خواهد شد.
برای بارگذاری پرونده در ویکی‌پدیای فارسی حساب کاربری شما باید دسترسی بارگذار داشته باشد. درمورد تصاویر، گاهی بدون این که اصل تصویر به صورت مالکیت عمومی قابل استفاده باشد، می‌توان از آن مطابق با قانون استفاده منصفانه نسخه‌ای در ویکی‌پدیای محلی  بارگذاری کرد. در این شرایط باید دقیقاً مشخص کنید که طبق کدام‌یک از بندهای قانون فوق، این پرونده مجاز به بارگذاری در ویکی‌پدیا است. این تصویرها را در ویکی‌انبار بارگذاری نکنید.
دقت کنید که اگر جزئیات کافی که در صفحهٔ بارگذاری پرونده مشخص نکنید، پروندهٔ بارگذاری شده توسط شما به زودی پاک خواهد شد، و در صورتی که به این کار تداوم بدهید، ممکن است دسترسی شما به ویکی‌پدیا نیز برای مدتی قطع شود.
تصاویر بارگذاری شده بر روی ویکی‌پدیا باید دارای حقوق تکثیر کاملاً مشخص باشند. توجه کنید که بیشتر تصاویر یافت‌شده روی اینترنت مناسب بار کردن به ویکی‌پدیا نیستند؛ بنابراین، وقتی می‌بینید مقاله‌ای دارای تصویر نیست سعی کنید ابتدا ویکی‌انبار را کاملاً جستجو کنید. اگر تصویر نیافتید و با حقوق تکثیر کاملاً آشنا نیستید لطفاً در اینجا درخواست کنید تا دوستان دیگر که آشنایی بیشتری دارند تصاویری را برایتان بیابند. به یاد داشته تصاویری که حقوق تکثیر آنها به دقت مشخص نباشد به سرعت حذف خواهند شد.
استفاده از  در بارگذاری تصاویر اجباری است گرچه تصاویری که بدون این الگو بار بشوند حذف سریع نمی‌شوند اما معمولاً بعد از یک اخطار نهایتاً بعد از ۲ هفته حذف خواهند شد.
نامی مناسب برای پرونده خود برگزینید: برای تأکید بر این موضوع، ویکی‌انبار هنگام بارگذاری پرونده‌ها به شما پیشنهاد می‌کند نامی که می‌خواهید برای پرونده‌تان در نظر گرفته شود را در Destination file name وارد کنید . نامی غیرمعمول برای پرونده، یافتن آن را برای دیگران سخت خواهد کرد. پس نامی توصیفی انتخاب کنید که دربارهٔ پرونده مطالبی را شرح دهد.
لطفاً برای پرونده خود نامی مانند DSC123456.jpg را که دوربین شما برای آن گذاشته است، استفاده نکنید. زیرا امکان دارد به طور تصادفی کسی پرونده شما را بارگذاری مجدد کند. این موضوع اهمیت زیادی دارد زیرا پس از بارگذاری تغییر نام تنها توسط یک مدیر امکان‌پذیر خواهد بود.
در نهایت اگر نام مناسبی برای پرونده به ذهنتان نرسید، یا نامی که در فکرش بودید پیشتر به کار رفته است، با توجه به رده‌ای که پرونده شما در آن گنجانده خواهد شد نامگذاری را انجام دهید. مثلاً برای تصویری در Category:West facade of Notre-Dame de Paris، نام West facade of Notre-Dame de Paris, 2009-05-26.jpg را برگزینید.
برای چگونگی دسته‌بندی تصویرها در ویکی‌انبار Commons:Commons:نخستین گام‌ها/مرتب‌سازی را مطالعه کنید.
کاربران باید بتوانند پرونده شما را برای استفاده در مقاله‌های ویکی‌پدیا یا پروژه‌های خواهر بیابند. پس شما باید پرونده خود را در رده  مناسب بگنجانید. هر تصویر باید حداقل در یک رده باشد. در غیر اینصورت از پرونده‌تان آنطور که شایسته است، استفاده نخواهد شد.
افزودن یک تصویر به یک رده مانند افزودن یک مقاله ویکی‌پدیا به یک رده است. کافی‌ست کد را به انتهای صفحه تصویر اضافه کنید  باشد، بهتر است. تصویر را به یک ردهٔ ریشهٔ شلوغ نیفزایید. برای یافتن رده‌ای مناسب برای تصویرتان، نخست به یک رده کلی بروید و زیررده‌ها را تا یافتن ویژه‌ترین رده توصیف‌کننده تصویر دنبال کنید. می‌توانید به روش زیر عمل کنید:
اولین رده‌ای که به فکرتان می‌رسد در نظر بگیرید -هرچقدر هم که می‌خواهد کلّی باشد. مثلاً برای این تصویر نقشهٔ تبریز، همان‌طور که در تاریخچه ویرایش‌ها دیده می‌شود، Meisam ابتدا آن را در رده تبریز  قرار داده است. سپس می‌توانید به رده مورد نظر بروید و ببینید زیر-رده مناسب‌تر و دقیق‌تری هم برایش هست یا خیر. ممکن است برای یافتن مناسب‌ترین رده، چند بار به زیر-رده‌های دقیق‌تر برویم. برای پرهیز از دوباره‌کاری می‌توانید قبل از ذخیره کردن ردهٔ تبریز، در پنجره دیگری وارد رده مذکور شوید و دقیق‌ترین رده مناسب را بیابید. در مثال بالا، Meisam در مرحله بعد Category:Maps of Tabriz را جایگزین کرده‌است.
سعی کنید همیشه بیش از یک رده برای عکستان ذکر کنید. مثلاً Category:Old maps و زیررده‌های دقیق‌تر آن. به این ترتیب عکستان در رده‌های بیشتر و جهانی‌تری دیده‌می‌شود و همچنین، اگر رده مناسب‌تری برایش وجود داشته باشد احتمال اینکه کاربر باتجربه‌ای آن را دیده و به رده مناسب‌تر منتقل کند بالا می‌رود.
می‌توانید از کادر جستجو، برای کلمات کلیدی موردنظرتان در رده‌ها بگردید. مثلاً در کادر جستجو تایپ می‌کنیم Category:Tabriz و Category:Maps
فراموش نکنید هر چه جزئیات بیشتری در شرح عکستان بنویسید بهتر است و ایده‌های رده‌بندی بیشتری را هم برایش فراهم می‌کند. این شرح عکس را می‌توانید بعداً هم ویرایش کنید. مثلاً امروز می‌توانید عکسی را که سال گذشته از نقشهٔ تبریز بارگذاری شده‌است با کلیک بر Edit  بالای صفحه باز کنید و در شرح آن مواردی همچون تاریخ ترسیم آن، تاریخ و محل عکسبرداری، چیزهایی که در عکس دیده می‌شود و … اضافه کنید.
همچنین می‌توانید از ابزار CommonSense استفاده کنید.
اگر می‌خواهید که به فهرستی از پرونده‌هایی که تاکنون بارگذاری شده‌اند دسترسی پیدا کنید، اینجا کلیک کنید. به علاوه می‌توانید که در بین تصاویر به دنبال تصویری بگردید که کلمهٔ کلیدی مورد نظر شما در نام یا توضیحات آن به کار رفته‌است. برای این کار باید از امکانات جستجو در ویکی‌پدیا بهره بگیرید. هم‌چنین می‌توانید از دیگر کاربران برای یافتن تصویر مورد علاقه خود کمک بگیرید. برای این کار کافیست درخواست خود را در «ویکی‌پدیا:درخواست تصویر» مطرح کنید.
این یک مقالهٔ خرد مرتبط با بنیاد ویکی‌مدیا است. می‌توانید با گسترش آن به ویکی‌پدیا کمک کنید.
