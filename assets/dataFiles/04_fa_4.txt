دانشگاه رازی، یک دانشگاه دولتی در شهر کرمانشاه است. این دانشگاه در سال ۱۳۵۱ با عنوان «دانشکده علوم کرمانشاهان» فعالیت خود را آغاز کرد و در سال ۱۳۵۳ به «دانشگاه رازی» تغییر نام یافت. هم‌اکنون بالغ بر ۱۱۷۵۹ دانشجو در ۱۱ دانشکده و در سه مقطع کارشناسی، کارشناسی ارشد و دکترا مشغول به تحصیل می‌باشند. بنیان‌گذار این دانشگاه، فریدون معتمد وزیری است.
تأسیس دانشگاه در شهر کرمانشاه نخستین بار در سال ۱۳۲۷ مطرح شد. چنانکه در شماره ۳۰ روزنامه آریا چاپ کرمانشاه به تاریخ ۲۶ تیر ۱۳۲۷ نوشته شده، تأسیس دانشگاه در کرمانشاه در آن زمان در دستور کار کمیسیون فرهنگی مجلس شورای ملی قرار گرفته بود. اما این امر تا بهمن ۱۳۵۱ یعنی ۲۴ سال بعد به اجرا در نیامد.
دانشگاه رازی در بهمن ماه سال ۱۳۵۱ در شهر کرمانشاه با عنوان «دانشکدۀ علوم» توسط گروهی از استادان دانشگاه مانند فریدون معتمد وزیری و عبدالعلی گویا شروع به فعالیت نمود و در شروع سال تحصیلی ۱۳۵۲-۱۳۵۱ با پذیرش ۲۰۰ دانشجو در چهار رشته فیزیک، شیمی، زیست‌شناسی و ریاضی موجودیت خود را اعلام نمود. این مرکز در سال ۱۳۵۳ به «دانشگاه رازی» تغییر نام یافت. در ادامه با تأسیس دانشکدۀ پزشکی کرمانشاه، دانشکده تربیت دبیر سنندج و دانشکدۀ دامپروری ایلام توسعه یافت. پس از انقلاب بهمن ۱۳۵۷، دانشکده‌های مذکور از دانشگاه رازی جدا گردیده و تحت عنوان دانشگاه‌های علوم پزشکی کرمانشاه، دانشگاه کردستان و دانشگاه ایلام به فعالیت خود ادامه دادند.
دانشگاه رازی هم‌اکنون به‌صورت هیئت امنایی اداره می‌گردد. یک هیئت امنای ۱۳ نفره به‌صورت مشترک ادارۀ این دانشگاه را به همراه دانشگاه صنعتی کرمانشاه بر عهده دارد. اعضای کنونی هیئت امنای مشترک دانشگاه‌های رازی و صنعتی کرمانشاه به شرح زیر هستند.
رؤسای دانشگاه رازی از بدو تأسیس تاکنون به شرح زیر بوده‌اند:
در آبان ۱۴۰۰ اعلام شد که ۵۰۰ دانشجوی خارجی در دانشگاه رازی کرمانشاه تحصیل می‌کنند. در آغاز سال تحصیلی ۱۴۰۰-۱۴۰۱ تعداد ۲۰۰ دانشجوی خارجی جدید در این دانشگاه پذیرش شده‌اند. اکثر این دانشجویان از کشور عراق هستند و به صورت غیربورسیه در دانشگاه رازی و عمدتاً در دانشکده‌های زبان و ادبیات فارسی، فنی و مهندسی و علوم پایه تحصیل می‌کنند.
کل فضای آموزشی و کمک آموزشی مورد بهره‌برداری تا اردیبهشت سال ۸۳ حدوداً ۶۱۰ هکتار بود که در پنج منطقه شهر، شامل پردیس طاق بستان، باغ میوه ، دانشکده علوم اجتماعی، و دانشکده دامپزشکی مستقر می‌باشند. در حال حاضر دانشکده‌های علوم، فنی و مهندسی، تربیت بدنی، دانشکده فنی و مهندسی واقع در اسلام‌آباد غرب و دبیرستان وابسته به دانشگاه در پردیس طاق بستان مشغول فعالیت هستند. پردیس کشاورزی و منایع طبیعی، موزه تاریخ طبیعی، دانشکده و درمانگاه تخصصی دامپزشکی در زمینی به مساحت ۵۰۰ هکتار موسوم به باغ میوه واقع شده‌اند؛ همچنین مجتمع آموزش عالی قصرشیرین، در شهر قصرشیرین فعالیت دارد. حوزه ریاست دانشگاه به انضمام حوزه‌های معاونین دانشجویی و فرهنگی، اداری مالی، پژوهشی و آموزشی در ساختمان مرکزی دانشگاه واقع در طاق بستان، سرخه لیژه، بر انجام امور اجرایی و اداری دانشگاه نظارت دارند. پیش‌تر دانشکده ادبیات و علوم انسانی، علاوه بر گروه‌های آموزشی مربوطه سالن‌های ورزشی را در خود جای داده‌بود که در حال حاضر این سالن ها به ساختمان معاونت دانشجویی انتقال پیدا کرده‌اند.
امکانات رفاهی دانشگاه عبارت‌اند از تعاونی مصرف کارکنان، امور نقلیه، امور خوابگاه‌ها، مرکز فروش کتاب، درمانگاه، انتشارات مرکزی، ستاد امور رفاهی اعضای هیئت علمی، مهمانسرا، اداره تربیت بدنی و صندوق قرض الحسنه.
دانشگاه رازی در حال حاضر دارای هفت دستگاه خوابگاه است که گنجایش حدود ۳۷۰۰ نفر دانشجو را دارد. در سال‌های پیشین این دانشگاه برای دانشجویان پسر تنها دو سال و برای دانشجویان دختر به مدت سه سال خوابگاه دولتی ارائه می‌داد که در حال حاضر به ۴ سال ارتقا یافته است. ساختمان فجر در مرکز شهر و مجتمع مسکونی استادان دانشگاه واقع در پردیس طاق بستان ، باغ ابریشم ، جهت اسکان اعضای هیئت علمی دانشگاه اختصاص یافته‌است.
مجتمع خوابگاهی اشرفی در خیابان باغ ابریشم و در داخل پردیس دانشگاه قرار دارد. اکثر اتاق‌های این خوابگاه ۴ نفره و تعدادی نیز ۳ نفره است.
دانشگاه رازی با داشتن ۳ سالن غذاخوری، روزانه به دانشجویان، اعضای هیئت علمی، کارمندان و کارکنان شرکتی خود سرویس می‌دهد. سلف مرکزی داخل دانشگاه در خیابان باغ ابریشم و سلف دیگری در دانشکده علوم اجتماعی و در پردیس کشاورزی نیز یک سلف وجود دارد. کتابخانه مرکزی دارای مجموعه‌ای در حدود ۶۰۰۰۰ عنوان کتاب، ۴۲۰ عنوان نشریه فارسی، ۸ پایگاه اطلاعاتی و حدود ۳۰۰۰ پایان‌نامه و طرح پژوهشی است. این کتابخانه ۴۴۰۰ نفر عضو و روزانه حدود ۳۵۰ نفر مراجعه‌کننده دارد. اعضای کتابخانه مرکزی را دانشجویان، استادان دانشگاه و کارمندان تشکیل می‌دهند. کتابخانه دارای دو سالن مطالعه جهت خواهران و برادران به صورت مجزا است که حدود ۸۰۰ متر مربع مساحت و گنجایش ۳۰۰ نفر مراجعه‌کننده را دارد.
یک پایگاه اورژانس در درون پردیس طاق‌بستان دانشگاه رازی قرار دارد که علاوه بر دانشجویان و کارمندان دانشگاه رازی به شهروندان منطقۀ شمال شرقی شهر کرمانشاه نیز خدمات ارائه می‌دهد. این پایگاه که اورژانس «شهدای دانشجو» نامگذاری شده، شانزدهمین پایگاه شهری اورژانس در شهر کرمانشاه به شمار می‌آید و بر اساس تفاهم‌نامه‌ای میان دو دانشگاه رازی و علوم پزشکی کرمانشاه در روز ۲۹ شهریور ۱۴۰۰ تأسیس شده‌است. نیروی متخصص، آمبولانس و وسایل پزشکی این مرکز توسط دانشگاه علوم پزشکی کرمانشاه تهیه می‌شود.
هسته اصلی کتابخانه مرکزی دانشگاه رازی در سال ۱۳۵۴ با مجموعه‌ای شامل ۲ هزار عنوان کتاب فارسی و غیر فارسی در فضایی حدود ۵۰۰ متر مربع شکل گرفت و فعالیت خود را در سطح کارشناسی در ۴ رشته آغاز کرد.
ساختمان جدید کتابخانه مرکزی و مرکز اطلاع‌رسانی دانشگاه رازی در سال ۱۳۸۲ با مساحت ۶۵۰۰ متر و ۱۶۷۰ متر مربع زیربنا در سه طبقه همراه با زیر زمین افتتاح گردید. داخل ساختمان علاوه بر بخش‌های مختلف کتابخانه، بخش IT، واحد تحصیلات تکمیلی دانشگاه و کتابفروشی دانشگاه نیز قرار دارد. کتابخانه مرکزی دانشگاه رازی هم‌اکنون بزرگترین کتابخانه منطقه غرب ایران محسوب می‌شود.
بر اساس آخرین رتبه بندی کتابخانه‌های دانشگاهی توسط پژوهشگاه علوم و فناوری ایران ، تعداد کتاب چاپی، تحقیق و توسعه و تعداد امانت کتاب به مراجعان به ترتیب رتبه‌های اول، سوم، چهارم و پنجم را در بین ۲۰۳ کتابخانه دانشگاهی به بدست آورد.
کتابخانه دانشگاه رازی دارای ۵ کتابخانه اقماری است که در دانشکده‌های این دانشگاه قرار دارند. پیشتر ۲ کتابخانه اقماری دیگر نیز در دانشکده‌های علوم پایه و فنی مهندسی فعال بود که به ترتیب در سال‌های ۱۳۹۴ و ۱۳۹۷ در کتابخانه مرکزی ادغام شدند و دانشکده فنی مهندسی فاقد کتابخانه گردید. کتابخانه‌های اقماری از لحاظ اداری مستقل هستند، اما از لحاظ فنی و در تمام فعالیت‌ها و خدمات خود با کتابخانه مرکزی همکاری دارند.
کتابخانه های اقماری از لحاظ اداری مستقل هستند اما از لحاظ فنی به طور غیر متمرکز تابع سیاست های کتابخانه مرکزی هستند و در تمام فعالت ها و خدمات خود با کتابخانه مرکزی همکاری دارند و در تعیین خط مشی ها و هماهنگ نمودن فعالیت های خود با کتابخانه مرکزی ارتباط تنگاتنگ داردند.
همزمان با انجام طرح آمایش سرزمین استان کرمانشاه توسط جمعی از استادان دانشگاه رازی، نیاز به گردآوردن مدارک و اسناد مربوط به این حوزه فرهنگی در یک مرکز احساس شد. به همین منظور گروهی از کارشناسان دانشگاه رازی با تأسیس مرکزی با نام کرمانشاه‌شناسی ذیل مجموعه کتابخانه مرکزی این دانشگاه اسناد و اطلاعات مربوط به کرمانشاه را گرد هم آورده و در این مرکز آرشیو و نگهداری کردند. مرکز اسناد توسعه استان و کرمانشاه‌شناسی به مساحت حدود ۳۰۰ مترمربع، مجموعه‌ای در حدود ۲۵۰۰ عنوان سند را شامل گزارش طرح‌های آمایش، آمارنامه‌ها، گزارش طرح‌های پژوهشی خاتمه یافته، بیوگرافی ۱۰۰ تن از مشاهیر و مفاخر، پایان‌نامه‌های کاربردی و کتاب‌های مرتبط با مسائل و زمینه‌های موضوعی کرمانشاه به صورت چاپی و الکترونیکی گردآوری، آماده و آرشیو کرده‌است.
این دانشکده در سال۱۳۵۱ و همزمان با تشکیل گروه های ریاضی، فیزیک و زیست شناسی تأسیس گردید و در سال ۱۳۷۴ گروه آمار نیز به گروه های دانشکده اضافه شد.و در حال حاضر هر ۴ رشته فوق دانشجویان در مقاطع کارشناسی ، کارشناسی ارشد و دکتری مشغول به تحصیل هستند ، و چه از نظر ساختار هیئت علمی و چه از نظر هرم دانشجویی ، دانشکده علوم جزء دانشکده های برتر دانشگاه رازی می باشد
تعداد گروه ها : ۴ گروه 
کارآفرینی': کارشناسی ارشد و دکتری (در مقطع کارشناسی ارشد شامل گرایش‌های کسب و کار جدید، فناوری، گردشگری و سازمانی و در مقطع دکتری شامل گرایش کسب و کار جدید.
رشته‌های دو دانشکده علوم اجتماعی و دانشکده ادبیات و علوم انسانی تا زمستان سال ۱۳۸۶ جزء دانشکده ادبیات و علوم انسانی بودند که مکان ان در بلوار شهید بهشتی رو به روی بیمارستان طالقانی بود در این سال دانشکده ادبیات به دو دانشکده تفکیک شد و رشته‌هایی که جزء دانشکده ادبیات بودن تحت این عنوان به ساختمان جدیدی در پردیس طاق بستان دانشگاه رازی منتقل شدند و بقیه رشته‌ها تحت عنوان دانشکده علوم اجتماعی در مکان سابق دانشکده ادبیات باقی‌ماندند.
الهیات و معارف اسلامی: کارشناسی و کارشناسی ارشد  کارشناسی و کارشناسی ارشد رشته حقوق خصوصی تاریخ: کارشناسی ارشد
ساختمان جدید این دانشکده در سال ۱۳۸۶ افتتاح شد و در حال حاضر دارای شش گروه آموزشی:زبان و ادبیات عرب، الهیات، معارف اسلامی، زبان انگلیسی، زبان و ادبیات فارسی، جغرافیا، تاریخ و حقوق با تعداد ۷۰ عضو هیئت علمی و تعداد ۱۵۵۹ دانشجو در سه مقطع کارشناسی، کارشناسی ارشدو دکتری به فعالیت آموزشی خود ادامه می‌دهد.
دانشکده شیمی در اسفندماه سال ۱۳۸۷ از دانشکده علوم تفکیک گردید. این دانشکده دارای ۲۳ عضو هیئت علمی می‌باشد که در مرتبه استادی ۳ نفر، در مرتبه دانشیاری ۶ نفر، در مرتبه استادیاری ۷ نفر و در مرتبه مربی ۷ نفر مشغول به انجام امور آموزشی، پژوهشی و تحقیقاتی می‌باشند که حاصل آن در سال ۲۰۱۰ میلادی، چاپ بیش از ۸۰ مقاله ISI در مجلات معتبر خارجی و تصویب ۲ طرح پژوهشی ملی با وزارت صنایع می‌باشد. این دانشکده هم‌اکنون علاوه بر رشته‌های شیمی محض و کاربردی و دبیری شیمی که در مقطع کارشناسی می‌باشند، در رشته‌های شیمی تجزیه، شیمی آلی، شیمی کاربردی، شیمی معدنی و شیمی فیزیک نیز دارای ۷۶ دانشجو در مقطع کارشناسی ارشد و ۴۶ دانشجو در مقطع دکتری می‌باشد.
دانشگاه رازی دارای ۳ دانشکده اقماری است که در شهرهای سنقر، اسلام‌آباد غرب و جوانرود در استان کرمانشاه واقع شده‌اند. به گفته رئیس دانشگاه رازی محمدابراهیم اعلمی آل آقا، طرح آمایش آموزش عالی توسعه دانشکده‌های اقماری را در استان کرمانشاه محدود کرده و این دانشکده‌ها به لحاظ کمی افزایش نخواهند یافت.
دوره کارشناسی:
پردیس مرکزی دانشگاه رازی در محوطه‌ای در نزدیکی طاق‌بستان قرار دارد. سردر این پردیس توسط محمدرسول اسماعیل‌مانند طراحی شده و اجرای آن از سال ۱۳۸۹ آغاز شد و در سال ۱۳۹۲ به اتمام رسید. محمد شریفی‌پور مدیر طرح‌های عمرانی دانشگاه رازی در مراسم افتتاح سردر، آن را نمادی از کتاب و قلم و بیانگر فضای دانشگاهی عنوان کرد و گفت این سردر از منظری دیگر جلوه‌گر بال‌های باز یک پرنده است. طولانی شدن زمان ساخت، هزینه بالا و نیز طراحی و اجرای ضعیف این سردر انتقادات زیادی را به دنبال داشت.
دانشگاه رازی دارای چندین سالن و زمین ورزشی در محوطهٔ دو پردیس طاق‌بستان و کشاورزی، و نیز در دیگر نقاط شهر کرمانشاه است. سرانه فضای ورزشی برای هر دانشجو در دانشگاه رازی در آغاز سال تحصیلی ۱۳۹۹ در بخش فضای سرپوشیده ۱/۱۵ متر و در بخش فضای روباز ۱/۴۳ متر بوده که کمتر از میانگین کشوری است.
در لایحهٔ بودجهٔ سال ۱۳۹۷، سهم دانشگاه رازی از بودجهٔ کشور ۱۶۲۴۴۶۹ میلیون ریال بوده که در میان دانشگاه‌های کشور در رتبهٔ ۲۱ دانشگاه‌های کشور قرار داشته‌است. در سال ۱۳۹۸ بودجهٔ دولتی این دانشگاه به ۱۸۹۵۰۶۴ میلیون ریال رسیده‌است که در رتبهٔ ۲۱ تخصیص بودجه جای داشته است. در سال ۱۳۹۹ بودجهٔ دولتی دانشگاه رازی ۱۸۹۲۰۶۸ میلیون ریال بوده است. بودجهٔ پیشنهادی دانشگاه رازی در لایجهٔ بودجهٔ ۱۴۰۰ نیز ۲۷۷۴۹۴۷ میلیون ریال بوده که در رتبهٔ ۱۷ دانشگاه‌های کشور قرار داشته‌است.
نمودار زیر آمار بیکاری نسبی دانشجویان فارغ‌التحصیل دانشگاه رازی را نمایش می‌دهد. 
باشگاه دانشجویان دانشگاه رازی یکی از نهادهای وابسته به دانشگاه رازی است که برای انجام فعالیت‌های علمی، فرهنگی و اجتماعی راه‌اندازی شده‌است. این باشگاه در روز ۲۹ دی ماه ۱۳۹۹ افتتاح شده و در قالب ۹ کارگروه تخصصی به فعالیت می‌پردازد.
در دانشگاه رازی هر ساله سه جشنواره فرهنگی به نام‌های حرکت، رویش و چرتکه برگزار می‌شود. نخستین دوره جشنواره حرکت با موضوع دستاوردهای علمی دانشجویان در سال ۱۳۸۹، نخستین دوره جشنواره فرهنگی-هنری رویش در سال ۱۳۹۱ و نخستین دوره جشنواره استانی چرتکه با موضوع محصولات ساخت دانشجویان در سال ۱۳۹۷ برگزار شد.
